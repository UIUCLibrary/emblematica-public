<emblem xmlns="http://diglib.hab.de/rules/schema/emblem" xmlns:xlink="http://www.w3.org/1999/xlink" xmlns:tei="http://www.tei-c.org/ns/1.0" xmlns:xsi="http://www.w3.org/2001/XMLSchema-instance" xmlns:skos="http://www.w3.org/2004/02/skos/core#" xmlns:rdf="http://www.w3.org/1999/02/22-rdf-syntax-ns#" xmlns:mods="http://www.loc.gov/mods/v3" xmlns:emblem="http://diglib.hab.de/rules/schema/emblem" xlink:href="http://emblems.let.uu.nl/ha1629035.html" page="" xml:id="ha1629035" globalID="http://hdl.handle.net/10111/EmblemRegistry:E026108">
    <motto/>
    <pictura xlink:href="http://emblems.let.uu.nl/static/images/ha1629/pictura/0150pl35.jpg"/>
    <subscriptio>
      <transcription xlink:href="http://emblems.let.uu.nl/static/images/ha1629/pages/01500447.jpg" page="447">OP dat ick soude sien u vriendelijck ghesicht /Op dat ik door u tael sou worden wat verlicht /In 't kort / op dat ick u hier erghens sou bekommen /Hebb'ick / &#244; eenich lief / ghedaen al dat ick mocht /De velden oversien / de kanten doorghesocht /De bosschen door-gheruysscht / de rootsen opgheklommen.Ghesuckelt hebb'ick oock door 't strobbelachtich hout /Door distels rouw / en scherp / door dorens menichfout /Die selver zijn ghemijdt van d'onghetemde beesten:Maer 't was verloren moeyt / het was verloren pijn /Soo'ck nerghens en bequam u lieffelijck aenschijn /Stond'ick weerom verstelt ghelijck van nieuwen eesten.Helaes! hoe menich-werf met droefheydt overlaenHebb'ick u dit vertoogh / al weenende ghedaen /Als ick daer moe en mat u sochte t'allen hoecken /Ist hier op desen bergh / off ghinder in dat dal /Off boven op die roots' dat ick u vinden sal /Waerom / O liefste lief / laet gh'u soo langhe soecken?D'onsekerheydt des weghs mijn voeten h&#225; ghementDoor kauters herr' en ghints mijn ooghen onbekent /En immers / soo my docht / soo was het een landauweOnvruchtbaer / uyt-gheteert / verlegen dorr' en woust /Die niemandt oyt en gaf de weldaet van den Ooghst /Als wesend' overal heel onbequaem ten bauwe.</transcription>
    </subscriptio>
  </emblem>
  